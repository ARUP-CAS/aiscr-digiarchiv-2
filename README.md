# Digitální archiv AMČR

[![DOI](https://zenodo.org/badge/306070194.svg)](https://zenodo.org/badge/latestdoi/306070194)

Digitální archiv Archeologické mapy České republiky (AMČR) je webová aplikace určená k prohlížení informací o archeologických výzkumech, lokalitách a nálezech, provozovaná Archeologickými ústavy AV ČR v Praze a Brně. Archivy těchto institucí obsahují dokumentaci terénních archeologických výzkumů na území ČR od r. 1919 do současnosti a své sbírky dále obohacují. Databáze AMČR a související dokumenty tvoří největší soubor archeologických dat dotýkajících se Česka, jedná se proto o významnou součást našeho kulturního dědictví.

Digitální archiv AMČR obsahuje různé druhy záznamů - jednotlivé archeologické dokumenty (texty, terénní fotografie, letecké snímky, mapy a plány, digitální data), projekty, terénní akce, archeologické lokality, evidenci samostatných nálezů i knihovnu 3D modelů. Data a popisné údaje jsou průběžně přebírány z AMČR, s níž je Digitální archiv propojen také uživatelskými účty.

Obsažená data jsou v Digitálním archivu zveřejňována v souladu s politikou otevřeného přístupu k informacím a se souhlasem držitelů autorských práv – příslušných odborných institucí. Většina dat je přístupná každému uživateli, dokumenty jsou obvykle dostupné po registraci uživatelského účtu a menší část údajů slouží pouze odborníkům z oprávněných archeologických organizací. Ke zveřejnění se postupně připravují stovky tisíc dokumentů a záznamů. O postupu jejich publikace informují údaje v základním menu a rubrika Aktuality.

Digitální archiv AMČR je součástí Archeologického informačního systému České republiky (AIS CR) zapsaného do Cestovní mapa velkých výzkumných infrastruktur ČR. Provoz AIS CR je dlouhodobě podporován Ministerstvem školství, mládeže a tělovýchovy, stejně jako ze zdrojů Evropské unie. Doplňkovou podporu získává infrastruktura i v rámci programu Strategie AV21 Akademie věd ČR a dílčích domácích i mezinárodních grantových projektů.

Do verze 2.x byla aplikace vyvíjen v repozitáři: https://github.com/ARUP-CAS/aiscr-digiarchiv/
